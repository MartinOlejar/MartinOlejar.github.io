---
layout: post
title:  "Nový palivový článok sľubuje týždňovú výdrž smartfónov"
date:   2016-03-13
place: Pchohang
category: IT
link: http://mobilmania.azet.sk/clanok/113053/novy-palivovy-clanok-slubuje-tyzdnovu-vydrz-smartfonov#
---

**Okrem dronov a smartfónov bude novú technológiu možné použiť aj v elektromobiloch.**

Výskumníci z Pchohangskej univerzity v Južnej Kórei predstavili „miniaturizované palivové články na pevný kyslík“, ktoré majú potenciál nahradiť dnešné batérie. Informoval o tom web Engadget.

Podľa vedcov ide o prvý akumulátor kombinujúci poréznu nehrdzavejúcu oceľ s tenkou vrstvou elektrolytu a elektródami s minimálnou tepelnou kapacitou. Výsledkom má byť dramatický nárast výkonu a výdrže oproti súčasným batériám.

V praxi by to mohlo znamenať napríklad drony schopné udržať sa vo vzduchu viac ako hodinu alebo smartfóny, ktoré budú vyžadovať nabitie iba raz za týždeň. Vylúčené nie je ani využitie v elektromobiloch a ďalších väčších zariadeniach.
