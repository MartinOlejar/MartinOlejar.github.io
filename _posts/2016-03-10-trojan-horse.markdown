---
layout: post
title:  "V čom sú posledné dva trójske kone zamerané na bankové účty iné?"
date:   2016-03-10
place: 
category: IT
picture: 
link: http://www.zive.sk/clanok/113024/v-com-su-posledne-dva-trojske-kone-zamerane-na-bankove-ucty-ine
---

**Rozdiely spočívajú v aktuálne ohrozenej skupine používateľov aj technickom prevedení.**

Počas krátkeho časového úseku antivírusové firmy Kaspersky Lab a Eset upozornili na dva škodlivé kódy, ktoré ohrozujú mobilnú platformu Android a snažia sa obeť okradnúť o peňažné prostriedky z jeho bankového účtu. Vo viacerých smeroch majú spoločné znaky, no napriek tomu nepochádzajú z jednej malvérovej rodiny.

### Druhá infiltrácia má menej cieľov

Z technického hľadiska majú Acecard a Spy.Agent.SI odlišnosti v technickom spracovaní, presnejšie v príkazoch, ktoré prijímajú z internetu.

_„Spy.Agent.SI funguje celkom zaujímavo až modulárne. V praxi dokáže zmeniť svoj cielený útok na iné banky alebo krajiny, keďže všetko čo k tomu potrebuje sú informácie zo servera,“_ porovnal pre Živé.sk výskumník Esetu Lukáš Štefunko. Konkrétne trójsky kôň uvedeným spôsobom získava názvy bánk odkazy k phishingovým oknám.

Acecard doposiaľ už cielil na väčší počet bánk, medzi nimi aj Francúzsko či Nemecko. Druhá infiltrácia má v súčasnosti v hľadáčiku iba tri konkrétne krajiny – Austráliu, Nový Zéland a Turecko. Práve Austrália vyvolala otázku, či nejde o rovnakú hrozbu, keďže práve Acecard spôsobil v danom regióne výrazný nárast útokov na mobilné bankovníctvo.

### Acecard zneužíva zraniteľnosti
Rozdiely nájdeme aj v správaní samotného škodlivého kódu. Spy.Agent.SI kradne popri bankových údajoch a prihlasovacie údaje do Gmailu, zatiaľ čo však Acecard aj do iných sociálnych sietí.

Spoločným znakom je taktiež využívanie značky Flash Player pri šírení v oficiálnom obchode Google Play. Acecard ale okrem toho využíva aj bezpečnostnú zraniteľnosť operačného systému.
